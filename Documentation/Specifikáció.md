# **Családi szervező mobil fullstack alkalmazás**

## Specifikáció

Az alkalmazásunk egy család életét könnyíti meg: lehetőség van benne a családi dolgok rendszerezésére, nyilvántartására.
A felhasználó egy családhoz tartozik. Egy családnak több tagját tároljuk: gyerekeket, szülőket, nagymamát, akár háziállatokat is. Egy családtagról tároljuk a vezetéknevét, keresztnevét, telefonszámát, e-mail-címét, illetve egy fotót is. A családtagok adatai szerkeszthetők utólag is. A családnak van egy családfője, aki mindenhez hozzáfér.

Egy már meglévő családtagnak új **felhasználót** vehetünk fel, ha még nincs beregisztrálva (és nem háziállat).

A család közös **bevásárlólistát** szerkeszthet. Egy családnak több bevásárlólistája lehet (pl. több boltra lebontva). Egy bevásárlólista több elemet tartalmazhat. Egy elemről megadható, hogy hányat szeretnénk belőle venni, illetve feljegyezhető, hogy megvettük a terméket, ekkor az ára is megadható. Az ár az egész bevásárlásra is megadható, ha úgy könnyebb szervezni a családnak. A lista megosztható a család akármelyik tagjával, de a készítője és a családfő mindenképpen látja.

Közös **események** létrehozására is van lehetőség. Ezek is megoszthatók az egész családdal, de akár csak egy kisebb körrel is. Egy eseményről megadható, hogy hol zajlik, mettől meddig tart. Beállítható értesítés az esemény kezdete előtt adott idővel.